---
path: "/tukivaylat"
title: "Tukiväylät"
hidden: false
information_page: true
---

Kurssilla on vertaistukeen perustuva keskustelukanava, jonka lisäksi tammikuun puolesta välistä lähtien kaikilla kurssilaisilla on mahdollisuus ohjaukseen Helsingin yliopiston kumpulan kampuksella.

## Keskustelukanava

Kurssilla on käytössä Telegram-keskusteluhuone. Suosittelemme, että käytät tukikanavaa joko Telegramin selaimessa toimivalla versiolla tai Telegrammin työpöytäohjelmalla.

Pääset kanavalle tästä linkistä: [https://t.me/tkt_wepa](https://t.me/tkt_wepa). Pääset Telegrammin selaimessa toimivaan versioon täältä: [https://web.telegram.org](https://web.telegram.org/).

Kanavan osallistujat ovat kanssaopiskelijoita sekä vapaaehtoisia ohjaajia. Kanavan toiminta perustuu vapaaehtoisuuteen. Autathan muita myös vastavuoroisesti.

Kaikki epäasialliset, halventavat ja jotain ihmisryhmää syrjivät kommentit kanavalla ovat kiellettyjä ja tälläisten kommenttien esittäjät poistetaan kanavalta.

## Pajaohjaus

Kurssilla on mahdollisuus saada hyvää ohjelmointiseuraa sekä saada apua tehtäviin, ohjelmointiin ja teknisiin ongelmiin tulemalla kurssin pajaan! Paja sijaitsee Helsingin yliopiston kumpulan kampuksella olevassa Exactum-rakennuksessa. Kaikki ovat tervetulleita pajaan!

Katso Exactum-rakennuksen tarkempi sijainti seuraavasta linkistä: https://www.google.com/maps?hl=en&q=Exactum,+Kumpula+Campus,+Pietari+Kalmin+katu+5,+00560+Helsinki

Ohjausta järjestetään Exactum-rakennuksen salissa B221 seuraavasti:

 - Maanantaisin 12-14 (28.10.-16.12.)
 - Keskiviikkoisin 12-16 (30.10.-11.12.)

<!-- Pääsiäistauon aikana ohjausta ei ole (18.4.-24.4.) -->

Exactum-rakennuksen aulassa olevasta infonäytöstä löytää salin tarkemman sijainnin. Voit myös kysyä salin sijaintia aulan vahtimestareilta sekä kampuksen henkilökunnalta ja opiskelijoilta.

## Moodle-foorumi

Kurssin osallistujilla on käytössä keskustelufoorumi, joka on Moodle-järjestelmässä. Moodleen ilmoittaudutaan sivulla [Arvostelu ja kokeet](/arvostelu-ja-kokeet) olevia ohjeita noudattaen. Helsingin yliopiston opiskelijoiden ei tarvitse ilmoittautua erikseen.
Moodleen pääset osoitteessa [https://moodle.helsinki.fi/course/view.php?id=34052](https://moodle.helsinki.fi/course/view.php?id=34052). Moodle-alueen salasana on "websyksy2019".

## Vinkkejä avun kysymiseen

Kun kysyt apua kurssiin liittyviin ongelmiin, pyri olemaan mahdollisimman tarkka ongelmaan liittyvässäsi kuvauksessasi. On parempi sanoa "Saan ohjelmassani rivillä X virheen Y" kuin "Ohjelmani ei toimi". Virheviestit löytyvät tyypillisesti ohjelmointiympäristön logeista.

Voit myös lähettää ohjelmointitehtävän TMC-pastebiniin ja liittää sen kysymyksesi yhteyteen. Tämä onnistuu valitsemalla Netbeanssista "`TMC`" -> "`Send code to TMC Pastebin`" ja valitse avautuvasta ikkunasta "`Send`". Tämän jälkeen saat linkin koodiisi, jonka voit jakaa keskustelukanavalla apupyynnön yhteydessä.
